\section{Dúhové tabuľky}

\begin{poznamka}
Túto kapitolu písal USAmec z vlastných znalostí a zdrojov nezávisle od prednášky docenta Staneka.
\end{poznamka}

Hacker Ivan Ivanovič získal prístup k zašifrovanému heslu šéfa FBI.
Bolo uskladnené v tvare $H(password)$, kde $H$ je nejaká hašovacia funkcia.
Ako správny hacker sa ho rozhodol prelomiť a získať tak prístup
ku všetkým možným i nemožným tajným údajom.
Postupne vygeneroval všetky heslá dĺžky 1, potom dĺžky 2, \dots a
zahashoval ich.
Keďže heslo malo $n$ bitov, tak mu to zabralo nakoniec čas $O(2^n)$,
čo bol asi rok. Nakoniec mu ale bolo nanič, lebo pôvodné heslo bolo už
dávno zmenené.

Ale pamäť neuvyužil skoro vôbec.
Sklamaný svojím neúspechom sa rozhodol, že túto chybu napraví.
Rozhodol sa teda predrátať si zahašovanú hodnotu hesla
pre všetky rôzne heslá do dĺžky $n$ v nádeji,
že keď následne uloví nejaké heslo, tak ho rozšifruje skoro hneď.

Nuže sa pustil do rátania. Čoskoro sa mu ale zaplnil prvý disk svojou tabuľkou.
Tak si kúpil ďalších 10. A potom ďalších 100. A ďalšie a ďalšie.
Takto čoskoro vykúpil disky z celého Ruska
a stále nemal uložené všetko čo treba.

Pozorný čitateľ si isto všimol, že keď dostaneme na nejaké heslo na rozbitie,
tak čas bude $O(1)$, ale pamäť máme $O(2^n)$.
Prirodzená otázka znie (ak nechceme dopadnúť ako Ivan),
či neexistuje nejaký kompromis medzi týmito dvoma extrémami
(obetujeme trochu času, aby sme mohli zabrať menej pamäte).
Ukazuje sa, že áno. Ako na to sa dozviete v ďalšom texte.

\subsection{Jednoduchý time-memory tradeoff}
Toto riešenie navrhol pôvodne Martin Hellman.
Uvažujme dvojice $(x_i, H(x_i))$.
Našim cieľom je ich uskladniť tak, aby sme si nemuseli
pamätať každú hodnotu z každej dvojice. 
Základná myšlienka bude zostrojiť niečo ako ``reťaz'' hodnôt, ktorá
bude deterministicky určená a bude nám stačiť si zapamätať poslednú
hodnotu.

Zatiaľ ale máme len funkciu, ktorá nám z hodnoty $x$ vyrobí $H(x)$.
Chcelo by to ešte funkciu, ktorá z hodnoty $H(x)$ vyrobí $y$,
ktorú môžeme opäť hašovať.
Toto môže byť veľmi jednoduchá funkcia (napríklad keď chceme heslá iba
z písmen malej abecedy, tak môžeme hash zapísať v sústave so základom 26),
ktorá zobrazí množinu hashov na množinu hesiel (alebo iných pôvodných hodnôt).
Označme ju $R$ (ako redukčná funkcia).
Následne vieme vyrobiť nasledovnú reťaz:
\begin{equation*}
    x_{1,0} \toa{H} H(x_{1,0}) \toa{R} 
    x_{1,1} \toa{H} H(x_{1,1}) \toa{R} \dots \toa{R} 
    x_{1,t-1} \toa{H} H(x_{1,t-1})
\end{equation*}

\noindent
Jedna reťaz nám ale nebude stačiť a preto si ich vyrobíme rovno $m$.
\begin{equation*}
    x_{j,0} \toa{H} H(x_{j,0}) \toa{R}
    x_{j,1} \toa{H} H(x_{j,1}) \toa{R} \dots \toa{R}
    x_{j,t-1} \toa{H} H(x_{j,t-1})
    \quad \forall j \in \{1,\dots,m\}
\end{equation*}

To ako zvoliť vhodné $m, t$ si ukážeme neskôr.

Dôležité je, že z každej reťaze si zapamätáme jej začiatok a koniec,
teda dvojice
$\langle x_{j,0}, H(x_{j,t-1})\rangle$ pre $j \in \{1,\dots,m\}$.
Tieto dvojice následne utriedime podľa koncov,
aby sme podľa nich vedeli rýchlo nájsť patričný začiatok.

\medskip
Teraz nám príde otázka: \clqq Nájdi $y$ také, že $H(y)=h$.\crqq
Najprv sa pozrieme, či priamo nie je $h$ medzi koncami.
Ak áno, tak zoberieme začiatok $z_0$ a postupne počítame hodnoty
$z_{i+1} = R(H(z_i))$.
A pozrieme sa, či hodnota $z_{t-1}$ je vyhovujúca.
Ak áno, máme výsledok. Ak nie máme falošný poplach.

V prípade, že $h$ nebolo medzi koncami, skúsime $H(R(h))$
a opäť sa pozrieme do tabuľky koncov.
A opakujeme ten istý postup akurát sa pozeráme na hodnotu $z_{t-2}$.
A takto opäť posúvame hodnotu $h$ a skúšame.

Samozrejme môže sa stať, že vôbec vhodnú hodnoty nenájdeme.
Predtým než ale spočítame šancu na úspech sa pozrime
na niektoré vlastnosti takejto tabuľky.
To, čo určite môže nastať sú kolízie medzi reťazami.
Dokonca aj také tie nepríjené, keď napr: $x_{27} = x_{42}$.
Tieto ani nevieme detekovať podľa zhodnosti koncov reťazcov.
Navyše môže nastať aj situácia kedy sa nám reťaz zacyklí. 

Teraz poďme spočítať pravdepodobnosť úspechu.
Nech máme $N$ rôznych môžných hashov a predpokladajme, že
funkcia $R(H(\cdot))$ sa správa ako náhodné orákulum.
Potom šanca na úspech je $Pr[uspech] = \frac{E}{X}$,
kde $E$ je počet všetkých haší čo tabuľka pokrýva.
Zjavne $E \leq mt$.
Ale tento odhad je dosť voľný a pri rozumne veľkých hodnotách je $E$ 
o dosť menšie ako $mt$. 
Poďme spraviť nejaký odhad zdola.
Spočítame očakávanú hodnotu $E$.
\fixme{Pr?}
\begin{equation*}
    E = \sum_{i=1}^m \sum_{j=0}^{t-1} [x_{i,j} ~\text{je nové}] = 
        \sum_{i=1}^m \sum_{j=0}^{t-1} Pr[x_{i,j} ~\text{je nové}] 
\end{equation*}

Spočítať presne šancu nato, že $x_{i,j}$ je nový prvok 
(teda predtým sme ho nemali) je dosť netriviálne,
už len preto, lebo to napríklad zavisí aj od toho, či $x_{i,j-1}$ je nové.
Ešte si ako $X_{ij}$ označíme $x_{ij} ~\text{je nové}$.
Preto spravíme dolný odhad:
$Pr[X_{i,j}] \geq Pr[X_{i,0}\land X_{i,1} \land \dots \land X_{i,j}]$.
Na tento výraz poštveme podmienenú pravdepodobnosť:
\begin{equation*}
    Pr[X_{i,0} \land X_{i,1} \land \dots \land X_{i,j}] = 
    Pr[X_{i,j} | X_{i,0} \land X_{i,1} \land \dots \land X_{i,j-1} ]
    \cdot
    Pr[X_{i,0} \land X_{i,1} \land \dots \land X_{i,j-1} ]
\end{equation*}
A toto zopakujeme patričný počet krát a máme:
\begin{equation*}
    Pr[X_{i,0} \land X_{i,1} \land \dots \land X_{i,j}] =
    Pr[X_{i,0}] \cdot Pr[X_{i,1} | X_{i,0}] 
    \cdot Pr[X_{i,2} | X_{i,0} \land X_{i,1}] \dots
    Pr[X_{i,j} | X_{i,0} \land X_{i,1} \land \dots \land X_{i,j-1}]
\end{equation*}

A teraz môžeme povedať, že
$Pr[X_{i,j} | X_{i,0} \land X_{i,1} \land \dots \land X_{i,j-1}] =
    \frac{N - (i-1)t - j}{N}$
(teraz už fakt vyberáme náhodnú hodnotu z $N - (i-1)t - j$ voľných). 

A toto keďže celé dáme dokopy tak máme:
\begin{equation*}
    Pr[uspech] \geq \frac{\displaystyle
        \sum_{i=1}^m \sum_{j=0}^{t-1}
            \frac{N - (i-1)t}{N} \cdot \frac{N - (i-1)t - 1}{N} \cdot \dots
            \cdot \frac{N - (i-1)t - j}{N}
        }{N}
\end{equation*}

Aby sme tam nemali taký odpudivý výraz, tak si to ešte trochu odhadneme:
\begin{equation*}
    Pr[uspech] \geq \frac{\displaystyle
        \sum_{i=1}^m \sum_{j=0}^{t-1} \left ( \frac{N - it}{N} \right )^{j+1}
        }{N}
\end{equation*}

Dá sa ukázať, že keď pokiaľ tlačíme $mt^2$ nad $N$, tak už veľa nezískame
(väčšina sčítancov bude veľmi malých).
Naopak pokiaľ $mt^2 \ll N$, tak zase sa dá ukázať,
že každy sčítanec je dosť blízko $1$ a teda 
$Pr[uspech] = \Theta\left(\frac{mt}{N}\right)$.

Preto keď použijeme $m=t=\sqrt[3]{N}$ dostaneme približne 
$Pr[uspech] = \frac{0.8}{\sqrt[3]{N}}$.
Toto je v bežnej situácii dosť nanič, ale zase nič nám nebráni
použiť viacero tabuliek (napr. $n = \sqrt[3]{N}$). 
Samozrejme každá tabuľka potrebuje inú redukčnú funkciu, aby boli rozdielné.
Potom bude šanca na úspech približne
$1 - (1 - \frac{1}{\sqrt[3]{N}})^{\sqrt[3]{N}} = 1-e^{-1} \doteq 70\%$.

Čo sa týka zložitosti, tak pamäťové nároky sú $O(mn) = O(\sqrt[3]{N^2})$. Časové nároky
sú $O(tn) = O(\sqrt[3](N^2)$, keďže v každej tabuľke musíme spraviť $t$ krokov (tuná trochu zavádzame,
keďže ignorujeme čas strávený na falošných poplachoch). Nie je to síce ideálny tradeoff, kde
súčin časovej a pamäťovej zložitosti bude $O(N)$, ale stále lepšie ako triviálne extrémne riešenia.

\subsection{Tabuľky s vyznačnými bodmi}
Pôvodná Hellmanova verzia má jednu dosť podstatnú chybu. Môžu nám vzniknúť napríklad takéto reťaze:
$x_0, x_1, x_2, \dots, x_t$ a $x_1, x_2, \dots, x_t, x_{t+1}$ (posunuté o 1 prvok). 
Takýmto neserióznym situáciam by sme chceli zabrániť. Preto našu reťaz neukončíme po $t$ prvkoch, ale
vtedy, keď prvok bude niečím vyznačný (napr. bude končiť na $k$ núl). Toto vylepšenie navrhol Rivest.
Vďaka tomu, keď 2 reťaze skolidujú, tak kolíziu vieme dosť jasne detekovať, keďže skončia v rovnakom bode.
Navyše očakávaná dĺzka reťaze je $2^k$, takže pokiaľ sme napr. po $10 \cdot 2^k$ krokoch nenašli koniec, tak si môžeme
povedať, že reťaz zahodíme, lebo sa môžno cyklíme.
Ďalšou výhodou je, že pri výhľadavaní nemusíme pozerať do uloženej tabuľky v každom kroku, ale iba keď nájdeme význačný bod.

Na druhej strane analýza tohoto typu tabuliek je veľmi nepríjemná vec, preto sa jej nebudeme venovať. 
Asymdotické výsledky sú ale rovnaké ako pri predchadzajúcom type tabuliek ($\sqrt[3]{N}$ tabuliek s $\sqrt[3]{N}$
reťazami a význačný bod by mal mať $lg \sqrt[3]{N}$ núl na konci).

\subsection{Rainbow tabuľky}
V tomto type tabuliek opäť chceme rozumne riešiť kolízie. Skúsime to spraviť tak,
aby keď 2 reťaze skolidovali, tak skolidujú na rovnakom mieste (vďaka tomu nebudú posunuté
a môžeme detekovať kolíziu). 
Zoberme si sadu redukčných funkcií $R_1, R_2, \dots, R_{t-1}$ A v každom kroku odvodenia reťaze použijeme inú.
Dostaneme nasledovnú reťaz:
\begin{equation*}
x_{10} \toa{H} H(x_{10}) \toa{R_1} x_{11} \toa{H} H(x_{11}) \toa{R_2} x_{12} \toa{H} \dots \toa{R_{t-1}} x_{1, t-1} \toa{H} H(x_{1,t-1})
\end{equation*}

Takýchto reťazí si opäť zostavíme $m$. Ako bude prebiehať vyhľadávanie? 
Už nemôžeme použiť bežnú iteráciu typu $R(H(x))$, keďže máme rôzne redukčné funkcie.
Takže budeme postupne tipovať, že v ktorom stĺpci je naše heslo. Najprv si tipneme $t-1$
stĺpec. V tomto prípade stačí pozrieť rovno na konce a ak tam máme vstup, tak sa pozrieme odzačiatku.
Pokiaľ si chceme tipnúť, že naše heslo v stĺpci $j$, tak najprv spravíme $H(R_{t-1}(H(R_{t-2}(\dots H(R_j(x))\dots))))$, aby
sme sa dostali na koniec reťaze a potom ak sme našli zhodu, tak môžeme hľadať odzačiatku.
Pokiaľ zanedbáme čas prehľadávania tabuľky koncov, tak máme celkový čas hľadania $O(t^2)$. 

To na prvý pohľad vyzerá celkom zle, ale ukáže sa, že si môžeme dovoliť oveľa viac riadkov v tabuľke.

Poďme sa pozrieť na vlastnosti tejto tabuľky. Keďže používame každú chvíľu inú redukčnú funkciu, tak sa nám
reťaze určite nezacyklia. Navyše pokiaľ nastane kolízia typu $x_{i,a} = x_{j,b}$, kde $a\neq b$, tak sa nám
reťaze zhodli iba na tomto mieste a pokračujú nezávisle. Samozrejme pokiaľ nastane prípad $x_{i,a} = x_{j,a}$, tak
zbytok reťazí máme zhodný. Ale tento prípad vieme ľahko detekovať podľa toho, že koncové body sú zhodné.

A teraz zostáva ešte úloha spočítať šancu na úspech.
Pozrieme sa na to z trochu iného uhla pohľadu. Pre každý stĺpec si spočítame koľko tam máme rôznych bodov.
A potom len spočítame šancu, že zadaná hodnota sa nachádza aspoň v 1 stĺpci. Toto si môžeme dovoliť, keďže
kolízie v rôznych stĺpcoch nás vôbec netrápia. 
Označme $m_i$ ako počet rôznych hodnôt v $i$ stĺpci.
Čo sa týka hodnôt $x_{10}, x_{20}, \dots, x_{m0}$, tak tam vieme vygenerovať $m$ rôznych hodnôt.
Takže $m_0 = m$. Ešte určíme $m_{i+1}$ z $m_i$.

Máme $N$ priehradok, $m_i$ náhodných hodov. Počet zaplnených priehradok bude $m_{i+1}$. 
Dá sa ukázať, že:
\begin{equation*}
m_{i+1} = N \left ( 1 - (1 - \frac{1}{N})^{m_i} \right ) \approx N e^{-\frac{m_i}{N}}
\end{equation*}

A teraz ešte spočítať šancu na to, že vstup sa nachádza aspoň v 1 stĺpci:
\begin{equation*}
Pr[uspech] = 1 - \prod_0^{t-1} \left (1 - \frac{m_i}{N} \right)
\end{equation*}

Po analýze tohoto výsledku zistíme, že si môžeme dovoliť
$t \approx \sqrt[3]{N}$ a $m \approx \sqrt[3]{N^2}$. A šanca na úspech bude približne $70\%$.
Tu nám tiež samozrejme nikto nebráni použiť viac tabuliek na zvýšenie šancí.

\begin{poznamka}
Spomínali sme tu možnosť zahadzovať reťaze pokiaľ skolidujú. Bohužiaľ ukazuje sa, že
generovanie takejto tabuľky by bolo príliš náročné. Uvedomme si, že by nám zostalo
$m_{t-1}$ reťazí (toľko máme presne rôznych koncov). A toto bude dosť žalostne málo.
\end{poznamka}
